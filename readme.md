
#Síťová analýza a střihová skladba

##Úvod
Střih je již od počátků kinematografie zdrojem fascinace filmových teoretiků i tvůrců.
Jedná se o prvek esenciálně filmový.
Propojení následujících záběrů střihem, jejich vztah, emocianální dopad se staly předmětem množství analýz a teorií.
Zkoumání střihu se omezuje primárně na navazující záběry.
Relativně opomíjené je zkoumání celkové střihové skladby. Existují čistě kvantitavní studie například počtu střihů v rámci jednotlivých filmů a tedy porovnání jejich tempa a rytmu.
Chybí však pohled na celkovou strukturu střihové skladby a vztahů mezi záběry, které nejsou v přímém sousedství, ani ve stejné scéně, ale přesto spolu mají určitý vztah.
Tato práce si klade sa cíl prozkoumat strukturu střihové skladby a vazby mezi jednotlivými záběry napříč celým filmem. A na pomoc si bere teorii sítí. Teorie sítí umožňuje zobecnění
Popsat celkovou strukturu střihové skladby nelze bez abstraktního konstruktu. Běžné filmy mají řádově tisíce záběrů a střihů.
V první části práce popíšu teoretické základy střihové skladby: k popsání vztahu mezi záběry použiju konstruktivistickou teorii percepční aktivity, pro popsání střihu jako stylistikého prvku teorii neoformalismu a pro popsání struktury střihové skladby již zmíněnou teorii sítí.
V následující části popíšu jakým způsobem vzniká vztah mezi záběry.
Poslední částí budou analýzy tří filmů: Monstrum, Dannyho parťáci a Dokonalý trik. Tyto snímky byly vybrány pro svou žánrovou rozmanitost - jedná se o horror, komedii a drama a zároveň mají všecny tři zajímavý, ozvláštňující způsob vyprávění což je činí vhodnými adepty pro zkoumání.
Cílem práce je popsat nový náhled na zkoumání střihové skladby pomocí aplikace metod síťové teorie a ověřit jeho vhodnost na několika zkušebních snímcích.

##Konstruktivismus
Teoretickým východiskem této práce je konstruktivistická teorie percepční aktivity. Jedná se směr kognitivní psychologie vycházející z poznatků německého autora Hermanna von Helmholtze.7 Podle teorie konstruktivismu jsou příjem a zpracování informací aktivní, na výsledek zaměřené procesy.8 Percepce je proces vytváření a testování hypotéz.9 Organismus získává jednotlivá data z prostředí a ty porovnává s vytvořenými hypotézami. Samotné stimulace smyslových receptorů nemohou konečně určit vjem, protože jsou nekompletní a nejednoznačné. Organismus konstruuje percepční soud na základě nevědomých úsudků (inferences).10
Tvorba úsudků je klíčová pro konstruktivistickou teorii. Úsudky mohou postupovat vzestupně, kdy jsou založeny na smyslové vjemu (například percepce
2 Viz 10.2. Přehled přístupů ke konstrukci prostoru 3 Manovich 2001: 286 - 330. 4 Gunning 2004. 5 Darley 2000.
6 King 2001. 7 Bordwell 1985: 30. 8 Gombrich 1979: 1. 9 Gombrich 1979: 5. 10 Bordwell 1985: 31.

barev).11 Jiné procesy, jako rozpoznávání známé tváře, operují sestupně, kdy je percepce primárně založena na očekáváních, znalostech a dalších kognitivních operacích.12 Jak při vzestupném, tak při sestupném zpracovávání jsou percepční závěry o podnětu vyvozovány na základě premis získaných ze smyslových dat, z naučených pravidel nebo předchozích znalostí.13
Vzestupné percepční procesy zpravidla probíhají rychle a mimovolně, stále je však vnímání určeno tvorbou úsudků. Vzestupný proces začíná u smyslového vjemu, který je následně zpracován nervovou soustavou v souladu s naučenými vzorci a získanými zkušenostmi. Na základě těchto dat vzniká hypotéza, která je dále testována, upravována či zavržena. Například vidí-li pozorovatel v dáli rychle se blížící objekt, vytvoří na základě vizuálního vjemu hypotézu - jedná se motocyklistu. Když se přiblíží a pozorovatel je schopen rozeznat detaily, může být tato hypotéza potvrzena. Následně je možné odhadovat identitu jezdce, typ motocyklu, atd. Pokud by však po přiblížení objektu došlo k rozeznání pohybu nohou jezdce, původní hypotéza by byla vyvrácena a místo ní by byla vytvořena nová - jde o cyklistu.
Přestože jde o vzestupný proces14 - tedy percepce daného objektu je primárně determinována smyslovými vjemy - stále dochází k tvorbě hypotéz (byť mimovolních) založených kromě vizuálních podnětů i na předchozích zkušenostech a znalostech. K identifikaci blížícího se (moto)cyklisty je nutné, aby pozorovatel nejméně jednoho již ve svém životě vidět a tento obraz musí být uložen v paměti. Dále je důležitý kontext a vnější podmínky percepce - na silnici je pravděpodobnější motorka, na cyklostezce jízdní kolo; pokud se subjekt nachází na kopci, je nepravděpodobné, že by se cyklista přibližoval velkou rychlostí atd.
Sestupné procesy vycházejí z předpokladů, očekávání a hypotéz. Ty jsou poté testovány pomocí smyslových vjemů a dále upravovány. Sestupné procesy jsou vědomé a volní, protože jsou primárně založené na mentálních operacích. Při hledání známého, o kterém pozorovatel ví, že se nachází na náměstí, si subjekt
11 Bordwell 1985: 31. 12 Bordwell 1985: 32. 13 Rock 1983: 17-20.
14 Vnímání je v tomto případě vzestupné za předpokladu, že se jedná o situaci náhodně nastalou v průběhu procházky. Pokud by byl očekáván příjezd známého, jednalo by se o sestupný proces. Při vyhlížení by pozorovatel začal hypotézou, že blížící se objekt je očekávanou osobou. Tato teorie by poté byla testována konfrontací se smyslovými daty.

vytvoří hypotézu o jeho konkrétní lokaci. Nejpravděpodobnější se zdá být začít hledání na místě, kde došlo k minulému setkání. Pokud tam není k nalezení, pozorovatel usměrní svou pozornost na oblíbený obchod nebo kavárnu. U sestupných procesů je počátkem hypotéza, vytvořená na základě naučených vzorců a získaných zkušeností. Ta je posléze konfrontována se smyslovými daty a případně revidována.
Pro vnímání je v konstruktivistickém pojetí důležitá úloha schémat - jsou to organizované shluky vědomostí, které subjekt vedou při tvorbě hypotéz.15 Zjednodušeně řečeno se jedná o návody vnímání. Mentální obraz jezdce na motocyklu je schéma pro vizuální rozpoznání jezdce na motocyklu. Pevný slovosled v angličtině či španělštině funguje jako schéma porozumění pronesené či napsané větě. Můžeme rozeznat tři kategorie schémat: prototyp (konkrétní obraz), šablona (ideál, např. slovosled) a postup (vzorec chování použitý při percepci).16
Podle teorie konstruktivismu je lidské vnímání zcela závislé na schématech a kognitivních procesech.17 I tak zdánlivě základní a automatický proces jako je vnímání barvy se neobejde bez zapojení znalostí a zkušeností. Například Inuité jsou schopni rozeznat desítky odstínů bílé barvy, protože jí jsou celý život obklopeni a tedy mají mnohem detailnější schematickou paletu. Schémata jsou naučená a vedou percepci, proto i vnímání je částečně naučená aktivita - minulé percepční zážitky podmiňují budoucí percepci.
Při nepřímé percepci - tedy vnímání zprostředkovaném určitým médiem - existuje jeden speciální a velmi důležitý faktor podmiňující percepci: dispozitiv. Dispozitiv je souhrn sociálních, kulturních, institucionálních, technických a ideologických faktorů mediované percepce.18 Jde o soubor schémat zprostředkovaného vnímání, který umožňuje čtení a pochopení rozhraní daného média. Rozhraní je spojnicí aktuálního žitého prostoru a virtuálního prostoru média a umožňuje používání média poskytováním metody vstupu - uživatelské kontroly - a výstupu - datové reprezentace. Uživatel potřebuje znát konvence a omezení média, náčrt jeho funkce a schopnost porovnat a zařadit vjemy v systému schémat
15 Bordwell 1985: 32. 16 Hastie 1981: 40-41. 17 Gombrich 1961: 249. 18 Aumont 2005: 134.

9
k úspěšné mediované percepci19, tedy zpracování média způsobem zamýšleným tvůrcem. Dispozitiv je kulturně a historicky podmíněný.

##Neoformalismus
Neoformalistická filmová teorie je přistup ke zkoumání filmů, jejich tvorby a působení na diváka.20 Začíná se objevovat v 80. letech v textech představitelů Wisconsinské školy - Davida Bordwella, Janet Staigerpvé a Kristin Thompsonové. Základem neoformalismu je ruský literární formalismus, obohacený o konstruktivistickou teorii vnímání a novou filmovou historii soustředící se na podmínky tvorby a percepce.21 Neoformalistický výzkum vychází ze zkoumání samotného díla, na který jsou aplikovány metody textové analýzy - sledováním kategorií stylistiky, narativních metod, systémů a funkce dochází k odhalování fungování filmu a jeho působení na diváka.22
Pro neoformalisty je základem umění ozvláštnění, tedy rekontextualizace.23 Ozvláštnění vede diváka k tomu, aby se soustředil na vnímání, aby zapomněl na jeho praktickou vrstvu. Thompsonová zdůrazňuje, že film je výhradně umělým konstruktem s prvotním estetickým cílem, jež nemá žádné přirozené vlastnosti.24 Ozvláštnění je chápáno jako součást účinku díla.25 Neoformalisté užívají v této
oblasti pojmu komplikovaná forma.26
19 Gombrich 1979: 50. 20 Thompson 1998: 5. 21 Thompson 1998: 7. 22 Bordwell 1989: 382. 23 Thompson 1998: 9. 24 Thompson 1998: 10. 25 Thompson 1998: 11. 26 Thompson 1998: 11.
Jedná se o soubor prostředků jak ztěžovat

10
vnímání a chápání. Jednou z možností jak komplikovat známou formu je princip odkládání (tj. například nechávání rozluštění příběhu až na závěr, vytváření stupňovité konstrukce)27.
Teorie neoformalismu zdůrazňuje, že není možné sledovat pouze jeden izolovaný umělecký výtvor, naopak je nutné chápat umělecká díla v kontextu ostatních děl.28 Film je diváky vnímán na základě určitých norem a odchylek od nich. Estetické normy, jak je definuje Jan Mukařovský, jsou starší než dílo samé, vstupují do něj jako složky struktury. Ustálený soubor norem tvoří pozadí pro vnímání a interpretování filmu. Nejsou to však závazná pravidla. Normy jsou nástrojem uměleckých postupů - jejich dodržování i porušování je součástí záměru a působení díla. Zkoumáním odlišností a jejich srovnáním s většinovou tvorbou je pak možné dojít k lepšímu objasnění konvencí.29 Tvůrce respektuje normu, i když ji vědomě porušuje - estetická hodnota vyrůstá z napětí a nesouladu mezi normou a dílem.30 Estetická norma je ve své povaze nepraktická. Její jediný cíl je umožnit vznik uměleckého díla.
Neoformalismus je historicko-poetický směr - je zaměřen na procesy a konvence tvorby uměleckého díla.31 Suspenduje hodnotící soudy a upřednostnění “velkých“ tvůrců a děl na úkor standardní produkce. Historická poetika je popisující a vysvětlující, ne hodnotící a interpretativní. Zkoumány jsou principy, podle jakých jsou filmy tvořeny - umělecký proces a jeho konvence, jak a proč se tyto principy objevují a mění za jistých empirických okolností.32 Snaží se o rozluštění a popsání dynamických vztahů mezi jednotlivými složkami filmu. Je tak možné rozpoznat konkrétnější fungování mechanismu díla a celé jeho struktury. Při zkoumání stylu klade důraz na klíčovou roli historie pro pochopení kognitivní zkušenosti diváka a pravidel kódu a konvencí ve filmu. Estetická historie je provázána s technologickou, ekonomickou a sociální historií.33!
27 Thompson, Kristin: Breaking the Glass Armor. s. 30 28 Bordwell 1989: 384. 29 Bordwell 1989: 381 30 Mukařovský 1936.
31 Bordwell 1989: 371. 32 Bordwell 1989: 371. 33 Bordwell, Thompson 2007: 15 - 16

## Teorie sítí
Teorie sítě formálně popisuje vztahy mezi jednotlivými prvky systému.
Jedná se o univerzální abstrakci - je možné ji použít na popsání tak rozdílných struktur jako jsou společenství lidí, skladba slov v románu či ekosystémy.
Základem sítě jsou uzly. Jedná se samostatné prvky v rámci systému.
Uzly vstupují do vztahů s ostatními prvky - tomu říkáme vazby.
Síť je soubor uzlů a vztahů popisující určitý systém.
Subsítě - částečně autonomní soubory.
